---
title: Symfonia FK
description: Poniżej znajdziesz instrukcję jak skonfigurować program Symfonia FK do współpracy z eksportami z systemu Altera.
---
Aby prawidłowo przeprowadzić import specjalny do Symfonia FK, konieczne jest najpierw odpowiednie skonfigurowanie programu, a następnie poprawne wykonanie samych importów. Poniżej znajdziesz szczegółowe kroki, które pomogą Ci w tym procesie.

### Przygotowanie programu Symfonia Finanse i Księgowość - Konfiguracja Profilu importu
Przed przystąpieniem do importu danych, musisz przygotować program Symfonia FK poprzez odpowiednią konfigurację formatów importu. Zapewni to, że dane będą wprowadzane do systemu w sposób spójny i bezbłędny.
1. Pobierz aktualny plik konfiguracyjny
    - [Szablon importu z dnia 10.02.2025 pobierzesz tutaj](https://prod-altera-stack-altera-documentsrepositorybucke-4nq5ayqd3jmf.s3.eu-central-1.amazonaws.com/altera-symfonia-fik.ams)
    - Skopiuj szablon do katalogu z Szablonami Symfonia FK (przykładowo `C:\Program Files\Symfonia\SymfoniaERP\24.0\szablon\`)

2. Stwórz katalog, w którym będą przechowywane pliki eksportu z systemu Altera i pliki archiwalne
    - Katalog importu może znajdować się gdziekolwiek na dysku, ważne, abyśmy mogli go łatwo zidentyfikować i podać jego ścieżkę w konfiguracji programu Symfonia FK.
    - Katalog archiwum będzie zawierał przetworzone pliki, sugerujemy podkatalog katalogu importu.

3. Uruchom Symfonia FK i zaloguj się na swoje konto.

4. Przejdź do ustawień profili importu:
    - Wybierz polecenie "Dokumenty import" z bocznego paska programu (Ctrl + Shift + 1).
    - Wybierz "Import specjalny"
    - Wybierz "Profil importu"
<img alt="Profile importu" height="230" src="/images/import-specjalny.png"/>
5. Stwórz nowy profil importu:
    - W oknie "Katalogi wymiany danych" kliknij przycisk "Nowy".
    - W polu "Nazwa" wpisz "Altera" aby łatwo zidentyfikować profil na liście.
    - W polu "Katalog" wybierz ścieżkę do katalogu, w którym będą zapisywane pliki eksportu z systemu Altera (stworzyliśmy go w punkcie 2).
    - Pole "maska pliku" pozostaw z ustawieniem standardowym `*.* (Wszystkie pliki)`. Możesz też wyszukać tylko rozszerzenia plików eksportu, np. `*.csv`.
    - W polu "Szablon" wybierz plik szablonu importu, który został wcześniej skopiowany do katalogu z szablonami Symfonia FK.
    - W polu "Katalog archiwum" wybierz ścieżkę katalogu, do którego będą przenoszone pliki, dla których import został ukończony (stworzyliśmy go w punkcie 2).
    - Pole "Katalog danych zwrotnych" pozostaw puste.
    - Zatwierdź pole "Ja będę importował dane dla tego profilu".
<img alt="Konfiguracja" height="230" src="/images/konfiguracja.png"/>

6. Zapisz ustawienia:
    - Kliknij "Zapisz" aby potwierdzić dane nowego profilu.

### Wykonywanie importu danych
Po odpowiednim skonfigurowaniu programu możesz przystąpić do wykonywania importów danych.

1. Uruchom system Altera i zaloguj się na swoje konto.
2. Przejdź do odpowiedniego modułu, z którego chcesz wykonać eksport danych (w naszym przypadku Koszty).
3. Wybierz odpowiednie filtry i kryteria, aby wyeksportować tylko te dane, które chcesz zaimportować do Symfonii FK.
4. Wykonaj eksport danych z systemu Altera.
    - Naciśnij przycisk "Eksportuj"
<img alt="Przycisk" height="250" src="/images/eksport.png"/>
    - Upewnij się, że filtry spełniają Twoje oczekiwania.
    - Wybierz rodzaj eksportu - **Symfonia FK**
    - Zatwierdź klikając przycisk "Eksportuj plik"
<img alt="Eksport z Altera" height="250" src="/images/eksport-danych.png"/>
    - Po przetworzeniu przez system pobierz gotowy plik z danymi
5. Przenieś plik eksportu do katalogu, który został wcześniej skonfigurowany w profilu importu Symfonii FK.
6. Uruchom program Symfonia FK i zaloguj się na swoje konto.
7. Przejdź do ustawień profili importu:
    - Wybierz polecenie "Dokumenty import" (Ctrl + Shift + 1) z bocznego paska programu.
    - Wybierz "Import specjalny"
8. Wybierz odpowiedni profil importu ("Altera") z listy i kliknij przycisk "Użyj".
<img alt="Wczytywanie" height="262" src="/images/wczytywanie.png"/>
9. Jeżeli wszystko zostało poprawnie skonfigurowane, a plik znajduje się w katalogu wymiany danych, program Symfonia FK wyświetli go na liście w oknie "Dane oczekujące na wczytanie".
10. Kliknij przycisk "Wczytaj" aby rozpocząć proces importu danych do systemu.
11. Jeśli w trakcie importu system napotka na nowe dane, może Cię poprosić o uzgodnienie ich z istniejącymi rekordami. Postępuj zgodnie z instrukcjami na ekranie.
Informację od producenta dotyczącą uzgodnienia danych znajdziesz w [tej dokumentacji](https://pomoc.symfonia.pl/data/fk/ERP/2024_1_a/data/import_s.htm).
12. Po zakończeniu importu dane zostaną wczytane do bufora systemu Symfonia FK a plik przeniesiony do Archiwum.
    - W zależności od sposobu instalacji i przypisanych dostępów do katalogów, możesz zobaczyć komunikat informujący o błędzie tworzenia katalogu archiwum. Możesz go zignorować, katalog już istnieje - stworzyliśmy go w pierwszych krokach.